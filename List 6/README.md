# Zadania na laboratorium

## Zadanie 1
Napisz funkcję, która dla napisu zawierającego imiona i/lub inicjały oraz nazwisko zwróci napis zawierający stosowne inicjały i nazwisko, np. dla "Jan J. Kowalski" zwróci "J. J. Kowalski", dla "Jan Maciej Karol Wścieklica" zwróci "J. M. K. Wścieklica", a dla "A. Babacki" zwróci "A. Babacki". Zacznij od napisania funkcji testującej.

## Zadanie 2
Napisz funkcję, która podejmie bezpieczną próbę wczytania liczby całkowitej z konsoli. W przypadku, kiedy użytkownik wpisze coś, co nie jest liczbą, funkcja poinformuje o niepowodzeniu i ponowi próbę. Kiedy wreszcie użytkownik poda liczbę, funkcja zwróci jej wartość.

## Zadanie 3
Napisz funkcję, która w zadanym napisie znajdzie pierwszy występujący w nim adres mailowy, i zwróci go w postaci napisu. Jeżeli w zadanym napisie nie będzie żadnego adresu mailowego to funkcja zwróci napis pusty. Przetestuj działanie tej funkcji.

## Zadanie 4
Napisz funkcję, która zwróci napis zmodyfikowany w taki sposób, że każda kropka stojąca pomiędzy dwiema cyframi zostanie zamieniona na przecinek (pozostałe kropki pozostają bez zmian), np. dla napisu "Liczba pi ma wartosc 3.14." zwróci"Liczba pi ma wartosc 3,14.", a dla napisu "Liczba pi ma wartosc 3.14. Liczba Eulera e ma natomiast wartosc 2.71, obie w przyblizeniu..." zwróci "Liczba pi ma wartosc 3,14. Liczba Eulera e ma natomiast wartosc 2,71, obie w przyblizeniu...". Przetestuj działanie tej funkcji.